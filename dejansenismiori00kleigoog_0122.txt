„213-

exinde hominis positum est, cum gratia operari, quod si homo'
non faciat, sua culpa efficacem non reddit sufficientem, dum, si
vellet, operaretur. ln hominis quidem potestate non est, ut
deus ipsi vocationem tribuat, quam praevidet futuram et con·
gruam3 sed in ipsius potestate est, ut vocatio sufficiens, quae ei
datur, congrua sit. Efficax ita gratia, natura quidem sua et
conditione a sufficiente non distincta, tamen major dicitur
ratione doni et beneficii, qnippe quae circumstantiis congruis et
opportunis non ita illa sufficiens, praebeatur, quemadmodum
gladius in bello ad hostem propellendum datus majoris momenti
ac pretii est, quam quiin pace tribuitur, ubi defensione opus
non est, etsi idem gladius. In congruitate quadam igitur ct
contemperatione gratiae cum hominis affectibus, ingenie, indole,
conditione efficacia gratiae posita est. Deus innumerabilia
auxilia possidet hominibus largienda, quae talia ex senon sunt,
quin rejici possint; attamen iis non caret, quae hominis statui ac
conditioni ita attemperata sunt, ut ea praebendo voluntatem
humanam suo imperio subjiciat, ad nutum suum flectat et quid·
quid velit, infallibiliter operetur.- Aut per seientiam mediam
effectum sortitur, statuens gratiam concedere, quum praevideat,
in his et illis circumstantiis concessae voluntatem humanam
assensuram et cooperaturam esse. Quae ratio, ex qua externa
est gratiae congruitas, sequens, ex circumstantiis annexis petita,
non a Moliniana videtur distare. Magis congruistarum ea est
sententia, juxta quam congruitas antecedens admittitur, non ex
voluntatis consensu per scientiam mediam praeviso, sed· ex
interna gratiae natura, indole, suavitate, contemperatione cum
aflectibus et dispositionibus voluntatis humanae concepta. In
horum mente dens, cui hominum corda eorumque affectus et
recessus nota, infinita etiam praesto sunt media et remedia, illa
movendi, ducendi et reducendi, absolute decernit, hominem hoe
vel illo modo salvare.

Atque de his satis! Propositum enim non est, singula
systemata, quibus omnibus docetur, infallibilem gratiae vim et
efficaciam atque libertatem humanam sub gratiae ejusdem
motione amics constare, hominem sub gratiae praevenientis
motu liberum esse illique libere cooperari, explanare et recen·
sere: omnia quidem eo intendentia, ut infallibilem gratiae effica—
ciam cum libera humanae voluntatis operatione concilient, ita nt

homo, quem gratia praeveniat, aut obtemperare possit, si velit, Ι
8

 

