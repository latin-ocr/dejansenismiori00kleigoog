*143-

subdita sit, ut ab ipsa rogatum ideoque, gratia suavitatis coelestis
abripiente, necessitatem bene agendi inferri.

Ex quo cognoscimus, doctrinam Jansenianam ab ea, quae
Praedestinatianorum dicitur, imprimis Calviniana, non alienam
esse neque non nisi verbo tenus, neque hoc semel, ab illa
distare. Quod quidem Janseuistaa non concedunt, catholicos
se constanter simulantes. Tergiversantes enim objiciunt, agendi
potestatem gratiae insitam duplici modo spectandam esse: inesse
gratiae vim operandi et absolutam et. relativam. Absolutum
vocari eam, quam gratia ex sna natura, in se simpliciter, per
antecedentem dei voluntatem, abstractis hominis dispositioni-
buS, praecisis omnibus, sub quarum jugo agatur, circumstantiis,
ad agendum contineam relativam dici, quam gratia ex voluntate
dei consequente, non abstractis, sed respectis, illis circumstan-
tiis, relative ad oppositam tentationum mundanarum potentiam,
ad operandam possideat. Gratiam absolutam ex se tendere ad
bonum perfectum exsequendum, relativam uon aliter, quam si
subjecti dispositio id admittat. Velle deum, ut gratia concessa
mandata sua ab hominibus observentur, sed· velle, nt observen-
tur gratia de cupiditate repugnante superius victrici, non autem,
ut observentur gratia parva, id est, mere sufficiente. Hauc gra-
tiam parvam posse quidem efficacem esse, neque tamen proximi
effeetus, qui, libidine per delectationem coelestem devicta, in
bono perfecte exacto consistat, sed solius ejus effectus, ad quem
ulterius ordinata tendat, ut prima initia et desideria bonae
voluntatis excitet. Eam non convertere hominem, cupiditatis
tentationibus agitatum, quando quidem voluntas majore delecta-
tione ad oppositum trahatur, quamvis ex natura sua, absolute
spectata, vi tanta effectiva exornata sit, ut virtutem ipsi propo·
sitam, quam intendat, assequi queat; quam recuperaret, nisi
resistentia cupiditatis vehementiore impediretur. Vere efficacem
igitur esse parvam gratiam uon posse, et quidem ob vires cupi·
ditatis fortius resistentis. Gratiae absolute intellectae nunquam
potestatem deficere, sed tamen deesse respectu potentiae libidi-
nosae3 itaque homini in gratia constituto per hauc gratiam
inesse potestatem, mandata divina implendi, neque tamen ei
omnia ad implenda necessaria tribui eadem gratia. ln primo
actu potestatem gratuitam adesse, ut autem in aetum hacc
erumpat, adjutorio divino amplius opus esse.

Haec ita se habere lausaniani quum doceant, quis est, qui

 

